# Zakładka Nagrania

## Uśrednione statystyki.

W zakładce Nagrania na pasku, w formie małych, kolorowych pól umieszczone są statystyki odnoszące się do całego zbioru nagrań. Wyróżnione zostały następujące dane:&#x20;

⦁ średni czas - uśredniona wartość długości nagrań podana w sekundach,

&#x20;⦁ średnia cisza - uśredniona, procentowa wartość ciszy zawartej w nagraniach,

&#x20;⦁ najdłuższa cisza - określa czas trwania najdłuższej ciszy, która wystąpiła w tym zbiorze nagrań (wyrażona w sekundach),&#x20;

⦁ agent – wyrażony procentowo średni czas mówienia agenta w stosunku do całego zbioru nagrań, ⦁ klient – wyrażony procentowo średni czas mówienia klienta w stosunku do całego zbioru nagrań, ⦁ agent WPM – wskaźnik przedstawiający średnią ilość słów wypowiedzianych przez agenta na minutę, ⦁ klient WPM – wskaźnik przedstawiający średnią ilość słów wypowiedzianych przez klienta na minutę,

⦁ adaptowalność – określa średni stopień dopasowania tempa mówienia agenta do klienta (wartość jest wyliczana na podstawie stosunku średniego WPM Agenta i średniego WPM Klienta). Poniżej tych statystyk znajduje się miejsce, w którym będą wyświetlane wybrane filtry zdefiniowane podczas tworzenia wyszukiwania zaawansowanego.

## Lista nagrań.

Głównym elementem zakładki Eksploruj jest lista transkrypcji nagrań. Pojedynczy widok nagrania oprócz transkrypcji zawiera datę i godzinę nagrania oraz statystyki odnoszące się do danego nagrania, przycisk menu kontekstowego (trzykropek) oraz okrągły przyciski z symbolem Play. Przycisk menu kontekstowego, znajdujący się w prawym górnym rogu nagrania umożliwia dodanie nagrania do playlisty lub usunięcia go z playlisty na której już widnieje. Okrągły przycisk po lewej stronie każdego nagrania na liście, symbol Play, przenosi użytkownika do szczegółowego widoku danego nagrania.

## Sortowanie.

Po prawej stronie ekranu nad listą nagrań znajduje się przycisk Sortowanie. Przycisk ten umożliwia użytkownikowi sortowanie nagrań, uwzględniając wartości metadanych. Po naciśnięciu w przycisk z prawej strony wysuwa się panel pozwalający na wybór metadanej po której sortowany ma być dany zbiór nagrań oraz wybór malejącego lub rosnącego trendu.

## Więcej opcji.

W prawym, górnym rogu listy nagrań znajduje się również przycisk Więcej, który rozwija menu kontekstowe zawierające opcje eksportu, zaznaczenia, oraz możliwość wyboru zakresu słów wyświetlanej transkrypcji. Wybierając opcję eksportuj plik do CSV lub XLSX, użytkownik rozpoczyna proces pobierania danych dotyczących nagrań. Po wysunięciu panelu, użytkownik wpisuję ilość nagrań, którą chce pobrać. Ze względów bezpieczeństwa, większe ilości danych eksportowane są w paczkach. Użytkownik wybiera paczkę, którą chce pobrać, a następnie potwierdza przyciskiem Generuj i pobierz, aby pobrać plik. Funkcja zaznaczenia umożliwia wybranie pojedynczego nagrania lub zaznaczenie wszystkich nagrań na danej stronie, dzięki temu użytkownik może wyeksportować plik zawierający dane wybranych (zaznaczonych) nagrań. Po rozwinięciu listy możemy także wybrać liczbę słów transkrypcji, która ma być zawarta w widoku nagrań w zakładce eksploruj. Dostępny zakres wyświetlanych słów to : 400 słów, 600 słów lub rozwinięcie całej transkrypcji (rozwiń wszystkie).
