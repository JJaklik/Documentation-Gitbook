# Zakładka statystki

Zakładka Statystyki zawiera wykresy najważniejszych danych dotyczących zbioru nagrań. Wykresy przedstawiają następujące dane: rozkład ciszy w nagraniu, rozkład liczby słów, rozkład długości nagrań, data publikacji. Wykresy aktualizują się wraz z zawężaniem zbioru nagrań za pomocą wyszukiwania zawansowanego. Przykładowo, kiedy wyszukamy nagrań zawierających słowo „kredyt”, wykresy będą przedstawiały dane tylko dotyczące tych nagrań, których transkrypcja wyświetliła się w liście nagrań.

## Widok nagrania.

Użytkownik po wybraniu nagrania z listy i kliknięciu w symbol play z lewej strony nagrania zostaje przeniesiony do jego widoku. W widoku nagrania mamy możliwość dokładnej analizy dźwięku oraz transkrypcji. W głównej części znajduje się widmo nagrania, gdzie kolorami zaznaczone są wypowiedzi poszczególnych mówców oraz nałożenie (mowa w jednym momencie dwóch osób). U góry strony w formie zakładek użytkownik ma możliwość wyboru typu graficznego przedstawienia rozmowy: waveform lub bloki mówców. Możliwe jest także odtwarzanie pliku audio, włączenie i wyłączenie głosu, ustawienie prędkości odtwarzania oraz zwijanie i rozwijanie odtwarzacza. Ponad widmem nagrania wyświetlane są statystyki metadanych w formie kafelek analogiczne do widoku w głównym widoku zakładki eksploruj. Powyżej kolorowych statystyk znajduje się informacja o dacie i godzinie nagrania. Po prawej stronie znajduje się przycisk Dodaj Tag, dzięki niemu użytkownik ma możliwość oznaczenia nagrania wybranym z rozwijanej listy tagiem. Użytkownik ma możliwość tworzenie i edytowanie tagów w zakładcę Zarządzaj → Tagi.

## Transkrypcja i edycja transkrypcji.

Transkrypcja zawiera zapis tekstowy przeprowadzonej rozmowy z podziałem na role. Wraz z odtwarzaniem pliku zsynchronizowane jest podświetlenie tekstu transkrypcji sygnalizujące etap odtwarzanego pliku dźwiękowego. Po kliknięciu w dowolne słowo transkrypcji, nagranie zostanie przewinięta do miejsca wystąpienia słowa. Po naciśnięciu myszką na wybrane słowo pojawia się obok informacja o procentowej pewności systemu względem poprawności danego słowa. W widoku transkrypcji wyświetlany jest czas przy każdej zmianie osoby mówiącej. Użytkownik ma możliwość wyszukiwania słów w transkrypcji oraz przechodzenia pomiędzy kolejnymi ich wystąpieniami. Jeżeli nagranie zostanie wybrane z listy wyników wyszukiwania pełno tekstowego, na wykresie dźwięku i w transkrypcji oznaczone zostaną słowa kluczowe. Użytkownik ma możliwość edycji transkrypcji. Przejście w tryb edycji transkrypcji odbywa się poprzez naciśnięcie napisu Edytuj, znajdującego w prawym górnym rogu pola transkrypcji. Edytor w trybie edycji pozwala na wprowadzanie zmian do transkrypcji, a także zmianę wypowiedzi mówców. Aby przenieść wybrane słowa/frazy do innego mówcy, należy zaznaczyć wybrany fragment za pomocą myszki i wybrać ENTER na klawiaturze. Wówczas zaznaczony fragment zostanie przeniesiony do drugiego mówcy. Zatwierdzenie/anulowanie wszystkich wprowadzonych zmian zachodzi poprzez wybranie jednego z przycisków (Zapisz/Anuluj), które pojawiają się w miejscu gdzie poprzednio znajdował się napis Edytuj. Po zatwierdzeniu wprowadzonych zmian, dokumenty zostają re-indeksowane, co skutkuje ponowną oceną dokumentu przez wszystkie karty oceny, co może zająć 15-60 sekund. Skutkuje to brakiem możliwości ponownej edycji w tym czasie. Istnieje możliwość zestawienia obecnej transkrypcji z oryginalną. W tym celu użytkownik wybiera przycisk Porównaj z oryginalną – widoczny tylko w trybie edycji.

## Metadane.

W zakładce metadane użytkownik ma możliwość podglądu dokładnych wartości metadanych przypisanych do danego nagrania. Zakładka ta prezentuje wszystkie metadane, które zostały alokowane w danym nagraniu. System prezentuje nazwę metadanej, jej opis, typ oraz wartość.

## Powiązane nagranie.

Powiązane nagrania są to nagrania o wspólnej metadanej zdefiniowanej przez administratora systemu. Przykładowo jeżeli będą to nagrania filtrowane według metadanej ID klienta, w tej sytuacji w zakładce powiązane nagrania będą dostępne rozmowy z tym samym klientem.

## Komentarze.

Wybierając zakładkę Komentarze, użytkownik ma do dyspozycji listę komentarzy pozostawionych przez innych użytkowników systemu. Komentarze oprócz samego tekstu pozostawionego przez użytkownika, prezentują informacje o nazwie użytkownika oraz dacie. Wprowadzanie własnych komentarzy odbywa się poprzez wprowadzenie tekstu w pole Treść komentarza, a następnie wybranie przycisku Dodaj komentarz. Użytkownicy mogą usuwać swoje komentarze za pomocą kliknięcia w przyciski menu kontekstowego znajdującego się w prawym górnym rogu komentarza oraz wybranie pozycji Usuń. Usunięcie komentarza zastępuje jego treść wyrażeniem „Komentarz usunięty.”. Natomiast pole komentarza wraz z danymi dotyczącymi daty oraz użytkownika, który ten komentarz utworzył, pozostaje nadal dostępne.

## Dodaj do playlisty.

Przycisk w prawym górnym rogu ekranu Dodaj do playlisty, daje użytkownikowi możliwość dodania nagrania do odpowiedniej playlisty poprzez rozwinięcie menu bocznego Stwórz Playlistę. Znajdujący się w menu bocznym przycisk Dodaj nową playlistę pozwala na stworzenie nowej playlisty, zapisaniu jej nazwy, wybraniu grupy użytkowników, określeniu dostępności oraz zapisaniu zmian. Użytkownik może też dodać dane nagarnie do z widoku listy nagrań w zakładce Eksploruj. Aby to dokonać, należy rozwinąć menu kontekstowe w prawym, górnym rogu danego nagrania i wybrać pole Dodaj/usuń z Playlisty.

## Karta oceny.



