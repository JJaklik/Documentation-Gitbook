# Pulpity

Po zalogowaniu się do aplikacji użytkownik domyślnie znajduje się w zakładce pulpitu. Pulpity to zakładka stworzona aby monitorować oraz kontrolować co się dzieje aktualnie i historycznie w zbiorze nagrań oraz w podzbiorach – np. kategoriach, czy też nagraniach ocenionych daną kartą oceny. Zakładka ta umożliwia użytkownikowi dostęp do predefiniowanych wykresów, obrazujące najważniejsze dane dotyczące zbioru nagrań. Użytkownik ma możliwość także samodzielnego tworzenia własnych, publicznych bądź prywatnych zbiorów wykresów, zawierających samodzielnie zdefiniowane zakresy danych i ich graficzne prezentacje.

## Pulpit domyślny

Po zalogowaniu się do systemu domyślnie wyświetla się zakładka Pulpity. Karta ta zawiera podgląd raportu zawierającego wykresy, na których przedstawione są istotne dane dotyczące analizy całego zbioru nagrań. Pulpit domyślny zawiera predefiniowane wykresy: rozkład ciszy, rozkład liczby słów, data publikacji, rozkład długości oraz chmura słów.&#x20;

Chmura słów jest to diagram, który przedstawia słowa padające najczęściej w nagraniach. Częstotliwość padania danego słowa jest reprezentowana wielkością na diagramie. Raz dziennie system indeksuje słowa dla chmury słów. Chmura słów aktualizowana jest w nocy. Możliwe jest stworzenie listy słów, które mają być w chmurze słów ignorowane.&#x20;

## Pulpit użytkownika

Pulpit użytkownika służy do tworzenia własnych, publicznych bądź prywatnych zbiorów wykresów, zawierających samodzielnie zdefiniowane zakresy danych i ich graficzne reprezentacje. Dzięki pulpitom użytkownik może tworzyć grupowane tematycznie wykresy. Klikając przycisku u góry strony użytkownik ma możliwość określenie dat, wyznaczających okres, którego będzie dotyczył pulpit. Dane prezentowane w formie wykresów, będą dotyczyły tylko wybranego okresu czasu. Warto zauważyć, że opcji tej nie ma w przypadku pulpitu domyślnego.

## Tworzenie pulpitu.

Użytkownik ma możliwość tworzenia własnego pulpitu poprzez rozwinięcie ustawień (symbol koła zębatego) u góry strony i wybranie opcji Dodaj z listy. Po wysunięciu z prawej strony panelu, użytkownik wypisuje nazwę pulpitu oraz grupę, dla której pulpit ma być dostępny. Po wybraniu przycisku Zapisz, system zostaje zaktualizowany o nowy pulpit, a użytkownik automatycznie przenoszony jest do jego widoku.

Użytkownik ma możliwość przechodzenie między pulpitami dzięki wysuwanemu panelowi, który pojawia się po kliknięciu w napis Wybierz pulpit u góry strony. Po wysunięciu pulpitu, użytkownik zaznacza wybrany pulpit wybierając pole wyboru oraz klika w przycisk zapisz, a system automatycznie przenosi użytkownika do widoku wybranego pulpitu.

## Usuwanie i edycja pulpitu.

Usuwanie oraz edycja pulpitu działają analogicznie do jego tworzenia (ikona koła zębatego), jednak zamiast opcji Dodaj użytkownik klika w opcję Edytuj lub Usuń. Proces zaczyna się poprzez kliknięcie w ikonkę strzałki, obok nazwy pulpitu i wybranie odpowiedniej opcji z listy. Usunięcie pulpitu następuje przez usunięcie go z listy pulpitów, a dzięki edycji możliwa jest zmiana nazwy pulpitu lub grupy docelowej dla tego pulpitu.

## Wykresy na pulpitach.

Pulpity służą do tworzenia zbiorów wykresów, zawierających samodzielnie zdefiniowane zakresy danych i ich graficzne reprezentacje. Wykresy mogą być prezentowane w dwóch trybach: trybie rozwiniętym (wykres zajmuje całą przestrzeń rzędu) oraz trybie zwiniętym (wykres zajmuje 1/3 przestrzeni rzędu). Zmiana trybów wyświetlania wykresu zachodzi poprzez wybranie przycisku w prawym górnym rogu wykresu. Oprócz tego każdy wykres posiada własne menu kontekstowe, które pozwala na edycję wykresu, kopiowanie do innego pulpitu oraz usunięcie. Przycisk otwierający menu kontekstowe również mieści się w prawym górnym rogu wykresu.
