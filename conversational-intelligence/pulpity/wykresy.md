# Wykresy

## Tworzenie wykresu.

W ramach własnego pulpitu użytkownik może stworzyć nieograniczoną liczbę wykresów bazując na metadanych lub na kategoriach oraz zapytaniach, które wcześniej stworzył lub ma do nich dostęp za pomocą publicznego udostępniania. Użytkownik może też wykorzystać publiczne wykresy stworzone przez innych użytkowników, które dostępne są w zakładce Predefiniowane wykresy → Wykresy publiczne.

## Kreator wykresów - zakładka podstawowa.

Użytkownik tworzy wykres znajdując się w zakładce pulpity, w widoku jednego z pulpitów (nie może być to pulpit domyślny). Użytkownik tworzy wykres wybierając przycisk z napisem +Dodaj wykres znajdujący się w prawym górnym rogu. Po kliknięciu w przycisk, pojawia się widok kreatora wykresu . Użytkownik wpisuje nazwę, wybiera rodzaj wykresu (liniowy, słupkowy, kołowy) oraz typ wykresu publiczny/prywatny. Wykres prywatny jest zapisywany i jest dynamicznie wyświetlany w widoku wybranego pulpitu, wykres publiczny także dostępny jest w widoku pulpitu. Wykres publiczny jednocześnie trafia do listy w zakładce Predefiniowane wykresy → Wykresy publiczne, dzięki temu każdy użytkownik można wykorzystać zestawienia danych zawarte w wykresie publicznym przy tworzeniu nowego wykresu. Działają one jednak na dostępnych dla danej grupy nagraniach.

## Kreator wykresów - źródło danych.

Po wybraniu opcji z zakładki Podstawowe, użytkownik powinien nacisnąć przycisk Dalej, aby przejść do widoku zakładki Dane. W tej zakładce użytkownik ma możliwość wykorzystania wcześniej utworzonego wykresu publicznego lub predefiniowanego (systemowego) \[Widok 6]. Po wybraniu Predefiniowane wykresy → Wybierz wykres z listy, na ekranie pojawia się wysuwany panel, gdzie użytkownik może zaznaczyć odpowiedni wykres. Na podstawie danego wykresu istnieje możliwość utworzenia nowego wykresu, w następnym etapie wybierając inne dane źródłowe.

Następnym etapem tworzenia wykresu jest określenie przez użytkownika źródła danych. Użytkownik wybierając źródło danych, określa skąd będą pobierane dane (z jakich zbiorów nagrań). Użytkownik po kliknięciu w pole Źródło danych ma do wyboru cztery zakładki: Kategorie, Zapytania, Karty Oceny lub Playlisty. Przechodząc między nimi użytkownik zaznacza odpowiednie pola wyboru, dzięki czemu dokładnie zawęża źródło danych (np. pojedyncze zapytanie), wówczas tylko dane dotyczące wybranych nagrań będą przedstawione na wykresie. W zakładce Dane → Zaawansowane użytkownik ma możliwość stworzenia wykresu dobierając wybrane metadane, ich operator oraz granulację w trzech wymiarach: X,Y,Z . Operator służy do sprecyzowania szukanej wartości metadanych, czyli matematycznego działania wykonanego na metadanej. Wymiar Y posiada większy wybór operatorów, tak aby prezentowane dane były jak najbardziej przejrzyste. Dla wybranego operatora użytkownik następnie wybiera metadaną. Granulacja określa wartość przyrostu zaznaczonych liczb na osi. Zakres granulacji służy do określenia oraz zawężenia zakresu wartości na osi. Przykładem jest, kiedy użytkownik chciałby na wykresie przedstawić wartości ciszy w nagraniu, gdzie cisza jest większa niż 5% nagrania oraz dane powinny być przedstawione co jeden procent. W takim przypadku użytkownik zaznacza granulację 1 oraz zakres od 5 do 100. Wymiar Z jest analogiczny do wymiaru X. Potwierdzenie stworzenia wykresu następuje po wybraniu przycisku Zapisz. Następuje wtedy dynamiczne dodanie wykresu do pulpitu, w którym znajduje się użytkownik.

## Prywatność/ publiczność wykresu.

Wykres prywatny to taki, który jako zasób dostępny jest tylko dla danej grupy. Wykres publiczny jest widoczny dla pozostałych grup, ale nadal tylko w zakresie ich indywidualnego dostępu do zbioru nagrań. Dodatkowo, należy podkreślić, że dana grupa może nie mieć w ogóle dostępu do możliwość odczytywania wykresów publicznych (reguluje to osobne, nadawane grupom uprawnienie). Dany użytkownik będzie mógł jedynie wykorzystać wykres na danych do których ma dostęp, nie na danych użytkownika, który wykres utworzył. Jeśli administrator ma dostęp do wszystkich nagrań, to znaczy, że wykresy w tym pulpicie będą tworzone na podstawie wszystkich nagrań.

## Edycja wykresu.

Użytkownik może edytować wykres wybierając opcję Edytuj z menu kontekstowego wybranego wykresu. Wówczas zostaje otwarty dialog, taki sam jak w przypadku tworzenia wykresu, ale z wypełnionymi polami. Użytkownik może następnie zmieniać dane pola, aby wprowadzić zmiany.

## Usuwanie wykresu.

Użytkownik ma możliwość usunięcia wybranego przez siebie wykresu z każdego pulpitu (oprócz predefiniowanych wykresów w pulpicie domyślnym) za pomocą menu kontekstowego i wybraniu opcji Usuń.
